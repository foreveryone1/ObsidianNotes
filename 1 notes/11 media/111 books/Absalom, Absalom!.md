%%
author::Faulkner, William
status:: Read
rating:: Positive
notes::Grasping at the truth through layered stories; to live in the south is to be burdened
date-read:: 2017/09/28
link:: [[1 notes/11 media/111 books/Absalom, Absalom!|link]]
%%

In het rustige dorpje van Jefferson, Mississippi echoÃ«n nog de daden van Thomas Sutpen, een man van mysterieuze herkomst die een bijna mythische status heeft. Maar dit boek gaat in feite niet over Thomas Sutpen, maar over de echo's, over de mensen die zijn daden hebben meegemaakt en door hun (voor)oordelen zijn daden (mis)interpreteren en zijn verhaal verdervertellen aan mensen die nog nooit zelf Sutpen gezien hebben, mensen voor wie hij meer een schim van een schim is dan een persoon.

Het was een gewaagde, maar uiteindelijk briljante, zet van Faulkner om in een boek dat in feite gaat over het vertellen van verhalen, de regels van het medium  te negeren. Het verhaal is niet lineair, noch is er sprake van echt 'character development', in feite kan men zelfs niet eens spreken over spanning van 'wat komt' (eigenlijk van wat er gebeurd is, want ze spreken retrospectief over dingen), want in de eerste pagina's wordt er direct verteld wat er Sutpen overkomen is: hij is verantwoordelijk voor zijn eigen ondergang. Er zou kunnen beargumenteerd worden dat het verhaal niet het velangrijkste is van dit boek, maar hoe het verteld wordt en door wie.

En nu komt de briljantie van zijn keuze aan het licht. Door een verhaal meerdere keren te laten vertellen, door verschillende personen met verschillende invalshoeken en gradaties van persoonlijke betrokkenheid, laat Faulkner het verhaal voor je ogen van gedaante veranderen. Met elke gedaanteverwisseling kom je dan iets dichter bij de waarheid, niet zozeer omdat elk verhaal dichter bij de waarheid staat, maar door de verschillen die blootgelegd worden met elke verteller. Bemerk: dichter tot de waarheid; nooit bij de waarheid, omdat de waarheid even dood is als Sutpen zelf en alleen maar schimmig en gesluierd voorkomt in vertelsels. 
In Absalom, Absalom maakt Faulkner ook een krachtige vaststelling over het Zuiden, waar mensen ondergedompeld zijn in de verhalen van hun dorp en van hun voorouders, belast niet alleen om hun eigen leven en herinneringen te dragen maar ook dat van anderen en ernaar te leven. Het Zuiden, waar mensen General Sherman moeten haten, als een soort van erfenis van vader op zoon. Het Zuiden dat, in een periode van ophef na het besef dat God misschien toch niet aan haar kant was (Amerikaanse burgeroorlog), besluit om zichzelf te verhullen in haar eigen nalatenschap en in verhalen, om het tragische en het triestige te maskeren met een laagje glorie. 
